<!doctype html>
<head>
  <meta charset="utf-8">
  <title>its PIZZA HUT GORBAČOV</title>

  <style>
body {
  font-family: Arial;
  color: #2b2b2b;
  background: #FFB55E; // bila ff9966
}

header {
  margin: 0;
  padding: 0;
  font-size: 250%;
  text-align: center;
}

header h1 {
  font-style: italic;
  margin: 0.5em;
  margin-bottom: 0.25em;
}

nav ul {
  margin: 0;
  padding: 1em;
  list-style-type: none;
  text-align: center;
}

nav ul li {
  display: inline;
  font-size: 1em;
  margin: 0 1em;
}

nav ul li a {
  font-size: 1em;
}

.headerwrapper {
  margin-bottom: 2em;
  border-width: 5px;
  border-style: ridge;
}

.inlineimg {
  display: inline;
  width: auto;
}

.flexwrapper {
  display: flex;
  flex-wrap: wrap;
  justify-content: space-around;
}

.time {
  width: 100%
}

.time button {
  padding: 1em;
}

.time ul{
  padding: 2em;
  background: #CC99FF;
}

.time ul li {
  padding: 0.25em 0;
}

.content {

  max-width: 75%; // bilo 80
  font-size: 1.4em;
  line-height: 1.5;
  margin: 0 auto;
}

.centered {
  text-align: center;
}
/**
@media only screen and (max-width: 900px) {
  .time {
    width: 100%;
  }

  .content {
    max-width: 80%;
  }
}*//
  </style>
</head>

<body>
<div class="headerwrapper">
<header>
  <!--img class="inlineimg" alt="macka" src="https://media.giphy.com/media/u98zWbe3jgJoI/giphy.gif"/-->
  <h1>PIZZA HUT GORBAČOV</h1>  
</header>
<nav>
    <ul>
      <li><a href="#">facebook</a></li>
      <li><a href="#">instagram</a></li>
      <li>linkedin lol</li>
    </ul>
</nav>
</div>

<div class="flexwrapper">
  <div class="time">
    <button>Stisni za tačno vrijeme</button>
  </div>
  
  
  <section class="content">
    <strong>malo muske</strong> <br/>
    <audio>
      <source src="./loopy.mp3" type="audio/mpeg">
    </audio><span>cool.flp</span><br/>
  </section>
  
    <ul>
      <li><b>UNTITLED1.bmp</b></li>
      <li><a href="#diojedan">Dio jedan</a></li>
      <li><a href="#diodva">Dio dva</a></li>
      <li><a href="#diotri">Dio tri</a></li>
      <li><a href="#diocetiri">Dio četiri</a></li>
    </ul>
  </div>
  
  <section class="content">
    <div id="diojedan">
    <p>Ustao sam i vidio da je ulična rasvjeta još radila. Imao sam lagani doručak, samo šolju čaja i tost sa maslacem jer sam u stomaku osjećao onu dobru vrstu nervoze koja je značila odlučnost. Premda je napolju bilo svježe, odlučio sam izaći u majici kratkih rukava jer sam znao da će mi brzo postati pretoplo za jaknu.<p>
    
    <p>Spustio sam se biciklom niz brdo i našao na trgu na kojem su spavali psi lutalice. Prolazio sam kraj gradskog parka, jedini na putu, kraj kafića koji su nešto malo prije mene utihnuli i kraj autobuske stanice. Mada se sve što se trebalo desiti dešavalo nedaleko od Gradačca, ustao sam rano i imao sam vremena odvesti se do Šamca. U Ledenicama me prestignula crvena Corsa za koju sam bio razmjerno siguran da ću je ponovo sresti na odredištu. Prošlo je još nekoliko kola za koje sam imao isti osjećaj, nekoliko momaka je stopiralo kraj puta, ali pored njih sam bio sam na cesti zajedno sa svojim mislima. </p>
    
    <p>Posmatrao sam preko svog desnog ramena ono što sam jedne godine izguglao kao astronomsko praskozorje. Sunce je sada 18 stepeni ispod horizonta i njegove zrake pravile su suptilni, stidljivi gradijent nedefinisane boje negdje u daljini gdje ravnica siječe crnilo. Potpuno me obuzeo prvi put kad sam ga vidio. Tuzla ima previše svjetlosne polucije i zora dođe naglo, kao da je prespavala alarm i žurila kroz zagušenu Šićku petlju. </p>
    
    <p>Dok sam ulazio u grad još uvijek je radila rasvjeta. Osjećao sam ovaj gradić i njegove stanovnike. Primjetio sam druge bicikliste, mnogo više njih nego ijednu godinu prije. Nisam znao s koje strane su došli, ali sam bio siguran da smo podijelili praskozorje i iako su mi bili stranci osjećao sam da su mi vrlo bliski zbog toga.</p>
    
    <p>Vidio sam dosta automobila parkiranih sa strane ceste. U stanovima za iznajmljivanje na spratovima dvospratnica gorjela su svjetla iako se razdanjivalo. Ljudi koji su došli kasno sinoć izdaleka proveli su cijelu noć u spušavanju iščekujući zoru. Provozao sam se predratnim asfaltom sporednih uličica ali bilo je prerano i vidio sam samo jedan par kako šeta ulicom. Odlučio sam stoga produžiti do Save koja je nosila vrlo svjež zrak koji me natjerao da se sjetim one jakne. Obalom su bili razbacani biciklisti, i krugovi ljudi, i ribari, nekoliko lica koja se ponavljaju godinama i neka nova koja su se držala po strani. Bilo je stvarno puno ljudi i bilo je neuobičajeno tiho, što samo po sebi nije bilo neuobičajeno i vremenom sam zaključio da je čitav raison d’ȇtre ovog dana.</p>
    
    </div>
    <div id="diodva">
    <div class="centered">***</div>
    
    <p>Astronomsko praskozorje tako predstavlja momenat kada sunce osvjetljava sve ispod horizonta dovoljno da se difuzni izvori svjetla, poput galaksija i nebula, više ne vide kroz teleskop. Sada je već bilo dovoljno svjetla da se golim okom gotovo ne vide zvijezde i bila je zora i svako koga biste usput pitali da li je ovo zora rekao bi vam da jest. </p>
    
    <p>Premda sam leđima bio okrenut gradu, mogao sam osjetiti svijet kako se kreće. Ove stvari nikad nisu imale zvaničan početak, ali izlazak sunca ne može biti daleko i ovaj trenutak na obali Save bio je gotov. Otisnuvši se u procjep između austrougarskih kućica, skrenuo sam u drugu ulicu lijevo i pozdravio djeda koji je sa kapije gledao da posmatra kolonu ljudi koja se kretala sa obje strane ulice. On mi je, veseo što me ponovo vidi i vidjevši da sam veseo što ga ponovo vidim, brzo otvorio kapiju i pustio me u dvorište. Kao i prethodnih godina, ostavit ću biciklo iza njegove šupe, otkvačivši prije toga s njega polovku rakije koja je bila za djeda i kojoj se djed obradovao koliko i meni. </p>
      
      <p>Kao što sam rekao, ove stvari nemaju definisan početak, kao što i kolona nema definisan početak, no samo definisan cilj. Zvati je kolona, kao što uobičava djed, činilo mi se, kao i većini ljudi tu, ne samo kao misnomer, nego je aktivno asociralo na dio stvarnosti od kojeg se ta ista kolona sada kretala da pobjegne. Pete kolone, traktorske kolone, kolone izbjeglica, proslavne kolone za pobjedničke akcije i kolone koje obilježavaju te iste akcije dvadeset pet godina poslije, za svijet koji je danas ovdje su stvari koje postoje u paralelnom univerzumu, odvojenom tankom nepropusnom opnom od njih.
</p>
      
      <p>Od Šamca do poljane starim putem pješke treba ne više od pola sata. Svako koga pitaš ovdje, s druge strane, reći će ti da kreneš najmanje četrdeset pet minuta prije.</p>
      
    </div>
    
    <div id="diotri">
      
      <div class="centered">***</div>
      <p>Na ovom potezu u proteklih pet godina svjedočio sam ili čuo za neke od najčudnijih priča 	koje znam. Sjećam kada sam prvi put vidio lika koji je bio u kasnim dvadesetim ili ranim tridesetim - imao je gustu crnu bradu i bio je podebeo ali godine mu se još uvijek nisu vidjele na licu - kako nosi djevojčicu na ramenima. Djevojčica je imala ozbiljan izraz lica i oči koje su pokušavale da upiju sve oko nje odjednom i u tom momentu sam shvatio da je glupost koju je nekoliko likova i likuša počelo da fura jedno ljeto odavno više od toga. </p>
      
      <p>Mada nikad nisam istinski pokušavao da prisluškujem, prisluškivanje je bilo ono što sam radio pokušavajući da se održim u momentu i ne utonem u svoje misli. Načuo sam dva bivša niže rangirana oficira dvije prethodno zaraćene vojne formacije kako razglabaju. Ovo samo po sebi nije bilo iznenađujuće za demobilisane borce, i mada su obično trećem decu, u svom, na svom, jebavali majku jedan drugom, u situacijama kada su već tu i kad je najbolji mogući izbor bio da pričaju imali su o čemu pričati. Bili su, naposljetku, svi u jednu ruku pripadnici iste klase, eksploatisane, prodane, ofirno kupljene za jednokratnu pomoć pred svake izbore i razvijala se između njih nekakva čudna solidarnost bez prejudiciranja poštovanja. Spomenuli su Isadoru Duncan. </p>
      
      <p>Naučio sam, odrastajući u Bosni, razumjeti taj kompleksan odnos stvari koje su ti s nekime zajedničke i stvari koje vas nedvojbeno razdvajaju i kako on oblikuje odnos koji imate. Stoga sam pretpostavljao da između njih dvojice postoji jedna zajednička stvar mnogo bitnija od bilo čega drugog: obojica su našli mir. Obojica su našli dom daleko od doma, kojem se vraćaju jednom godišnje i mogu preživjeti čitavu iduću godinu samo znajući da on tamo negdje postoji i da će mu se, kada dođe vrijeme, vratiti. U ovoj beskrajnoj poljani na koju su se polako počele spuštati zrake sunca jedna po jedna njihova duša spregnuta traumama i nesigurnošću, pitanjima gurnutim pod tepih i mirisom spaljene bukove građe, istrgnuta iz jednog života i bačena u kovitlac drugog i znamenita ničim osim silovitom srdžbom prema svijetu može se okrenuti i vidjeti ostale spregnute duše i na jedan kratki momenat osjetiti sunčeve zrake kako joj napreduju uz lice i pomisliti da je to u redu. Egzistirati takva je u redu. Takvo okruženje, sasvim razumljivo, nukleira nove teme jer ne želite da vas razgovori podsjećaju na vanjski svijet i ova dva oficira su našla međusobno poštovanje prema ruskim piscima kao sponu i ko sam ja bio da to osuđujem.
</p>
      
      <p>Tip sa kćerkom zvao se Marko i došao je iz Osijeka u Šamac sa prijateljem vjerovatno one godine kada sam poljanu prvi put posjetio i ja, mada ga se nisam sjećao. Sljedeće godine dovezao se direktno u središte Šamca jer je poljana teritorijalno pripadala toj općini, računajući da će naći nekoga da pita kuda dalje. Ovo je postajala učestala praksa, pa je i sam grad počeo da se prilagođava našoj najezdi, otvarajući pekare i piljarnice nešto ranije dok još uvijek nije znao kako da se osjeća povodom nas. Nedugo zatim studenti su počeli da se privremeno nastanjuju jer vas nikakav bus nije mogao dovesti tu u cik zore. Općinska vlast je sve ovo s nepovjerenjem posmatrala ali ultimativno odlučila da prešuti i ubire pare. </p>
      
    </div>
    
    <div id="diocetiri">
      
    <div class="centered">***</div>
      
      <p>Preskočivši kanal s desne strane puta zagazio sam na nepreglednu poljanu razbijenu tek ponekom šumicom i dalekovodnim stubom te sam se nastavio kretati naprijed i u dubinu prema mjestu gdje mi se koncentracija ljudi učinila najgušćom. Nije bilo pravila, ali bilo je nekoliko jednostavnih pravila - daj svakome dovoljno prostora bilo je jedno od njih. Osjeti više nego što procesiraš. Jedini kardinalni grijeh koji si mogao napraviti jeste upropasiti nečiji momenat, nešto što je bilo samo po sebi razumljivo i ne bi palo na pamet nikome ko istinski cijeni njegovu vrijednost.</p>
      
      <p>Poljana je na neki način take-what-you-need stvar. Prošle godine nisam bio sam i nas dvoje smo popolovili bloter na prazan stomak. Te godine smo tražili da iskusimo i imali smo iskustvo koje je uistinu religiozno i ostali smo na poljani dugo poslije ležeći na suhoj zemlji i drobeći njene grumene između prstiju. Iznajmili smo sprat i u povratku s poljane kupili smo jabuke i grožđe i nešto tečnosti i čitav dan smo se meljali po sobi. Kad smo izašli u dvorište dočekao nas je svjež predvečernji zrak i sjedili smo, pušili i pričali do kasno u noć. Prestalo je da funkcioniše u februaru i sad sam bio na poljani čist, osjećajući se nekako prazno, dobro prazno, prazno s razlogom i ubijeđen da je praznina pripremljena da primi nešto novo. 
</p>
      
      <p>Bilo je skoro svanulo i ljudi koji su bili na periferiji događaja već su gledali na sat jer je izgledalo kao da bi sunce moglo iskočiti u bilo kojem od narednih momenata. Vjerujem da je ovo najveći skup ljudi u ovom dijelu svijeta bez govornice. Nalazio sam da kada makneš govornicu iz jednačine masa ljudi može uraditi samo ono što svako pojedinačno stvarno želi i opseg mogućih pokreta svodi se na zajedničke sadržioce. Ljudi su sada željeli biti okrenuti istoku i blizu jedni drugih i na momenat sam ostao fokusiran na način na koji su se grupice ljudi ispred mene polako zgušnjavale u koherentnu masu. Mogao sam uroniti dublje i pokušati naći nekoga poznatog ali nisam htio cimati ljude ispred sebe i odlučio sam ostati ovdje, na pola puta. Jedva primjetan žamor sada je nestajao u potpunosti, ostavivši samo pticama da prave pozadinsku buku. U ovo junsko jutro sunce je svitalo tačno u pet sati i jednu minutu. Na koju god stranu da sam se okrenuo vidio sam svijet. Vidio sam svu teksturu koju su činili ljudi koji se inače nikada ne bi sreli i kada bi se znali ne bi se pozdravili i kada bi se pozdravljali ne bi mislili previše visoko jedni o drugima ali su tu zato što ih boli i zato što mogu samo jedni drugima otkloniti bol i reiterirao sam sebi ono što sam već znao: sve će biti u redu. Zatvorio sam oči. </p>
      
    </div>
      



  </section>
</div>

</body>
